## 6. [zrobione] Omów psychometryczne i metodologiczne wymagania stawiane testom psychologicznym.

### Wymagania metodologiczne

> Należałoby przeczytać całe Podstawy Psychometrii (9 stron).

- Test musi służyć do odpowiedzi na konkretne pytania badawcze
- Osoba badana musi uczestniczyć dobrowolnie i świadomie
- Test powinien być przeprowadzany w kontrolowanych lub ujednoliconych warunkach
- Badanie testowe to taka sytuacja, w której osoba badana uczestniczy dobrowolnie, świadoma celu jakim jest jej ocena
  - Jest to sytuacja tworzona specjalnie dla celów diagnostycznych, w której wywołuje się zachowania typowe pod względem tej charakterystyki jaka ma być przedmiotem celowej obserwacji
  - Jest to sytuacja, która od diagnosty nie wymaga osobistego zaangażowania i w której jasno jest określony zakres i rodzaj dopuszczalnych zachowań
- Procedury te dostarczają miar wykonania i wymagają wnioskowania na podstawie próbek zachowań
- Podstawowy dokument: Standardy dla testów stosowanych w psychologii i w pedagogice (APA 2007). Zasadą naczelną tego dokumentu jest promowanie uzasadnionego i etycznego stosowania testów oraz dostarczanie podstaw do oceny jakości praktyki badania testami.

### Psychometryczne kryteria dobroci testów

> Na podstawie: hornowska-testy-psychologiczne-teoria-i-praktyka-compress_compress.pdf, rozdziały 1-3;
> Najpierw wymieniam kryteria dobroci testów, potem niekóre wyjaśniam, a na końcu jest przykład.

- **Obiektywność**, czyli na ile wynik testu jest niezależny od osoby oceniającej / diagnosty
- **Standaryzacja**, czyli czy test jest przeprowadzany zawsze w takich samych warunkach
- **Rzetelność**, czyli dokładność pomiaru
- **Trafność**, czyli obszar zastosowania testu
- **Normalizacja**, czyli nadawanie znaczenia wynikom testowym. Tutaj zazwyczaj używa się stanów/staninów.
- **Adaptacja**, czyli dostosowanie testu do polskich warunków

> Mnemotechnika: STRONA - Standaryzacja, Trafność, Rzetelność, Obiektywność, Normalizacja, Adaptacja

Test jest **obiektywny**, jeśli wynik testu nie zależy od osoby przeprowadzającej badanie. Test powinien mieć jasny klucz odpowiedzi, skalę punktacji itd. Żeby sprawdzić obiektywność, można wysłać ten sam wypełniony arkusz testowy różnym diagnostom. Jeśli ich wyniki są takie same, to znaczy, że test jest obiektywny. Jeśli są różne, to znaczy, że test jest nieobiektywny, czyli otwarty na interpretacje.

**Rzetelność** (Hornowska, str. 45) mówi, czy ta sama osoba przebadana tym samym testem dwa razy uzyska taki sam wynik. Podniesienie rzetelności wymaga zmniejszenia *błędów pomiarowych*. Generalnie błędy mogą być *systematyczne*, czyli powiązane z innymi cechami osób badanych (np. Test jest skonstruowany tak, że niesprawiedliwie faworyzuje mężczyzn), albo *losowe*, czyli niezależne od osoby badanej. Klasyczna teoria testów zakłada, że wszystkie błędy są losowe, bo na etapie wnioskowania statystycznego z błędami systematycznymi już nic się nie da zrobić. Jeśli test zawiera błędy systematyczne, mówimy, że jest stronniczy.
Błędy losowe mogą wynikać z trzech źródeł: konstrukcji testu (np. jakie są pytania), z sytuacji testowania (np. czy osoba badana jest głodna) i z oceny wyników (kiedy test wymaga interpretacji przez diagnostę).

Rzetelność ma matematyczną definicję:
XT2=T2X2
gdzie
XT2 to rzetelność testu
T2 to wariancja wyników prawdziwych
X2 to wariancja wyników otrzymanych

Intuicyjna interpretacja: Jeśli wariancja wyników testowych jest prawie taka sama jak wariancja wyników prawdziwych (rzetelność bliska 1), to znaczy, że wszystkie różnice w punktach wynikają z różnic w mierzonych cechach. Jeśli wariancja wyników testowych jest większa (rzetelność jest mniejsza, np. 0.5), to znaczy, że różnice w punktach wynikają z czegoś innego.
Ta definicja jest do bani, bo wariancji wyników prawdziwych nie da się zmierzyć w praktyce. Wobec tego używa się różnych innych metod szacowania rzetelności:

- Test-retest - tę samą osobę badamy dwa razy i patrzymy, czy wyszło to samo
- Metoda wersji alternatywnych - przygotowujemy dwie alternatywne wersje testu, porównujemy wyniki
- Badanie zgodności wewnętrznej - analiza statystyczna wariancji poszczególnych pozycji testowych. Wylicza się alfę Cronbacha, która mówi, jak dobrze pytania pasują do siebie nawzajem.

**Trafność treściowa** (również: *wewnętrzna* lub *logiczna*) mówi, jak dobrze treść testu reprezentuje całą dziedzinę, którą chcemy mierzyć. Najlepszą metodą oceny trafności treściowej jest metoda sędziów-ekspertów: najpierw definiujemy uniwersum (dziedzinę), a potem pytamy ekspertów, na ile te pytania są reprezentatywne.

**Trafność kryterialna** mówi, na ile wyniki powiązane są z jakimś jasno zdefiniowanym kryterium. To mierzy się poprzez obliczenie współczynnika korelacji pomiędzy wynikami testu a wynikami kryterium. Trafnośc diagnostyczna to rodzaj kryterialnej, gdzie kryterium dotyczy aktualnej cechy lub aktualnych zachowań. Trafność prognostyczna to rodzaj kryterialnej, gdzie kryterium dotyczy przyszłej cechy lub zachowań.

**Trafność teoretyczna** mówi, na ile wyniki testu odzwierciedlają teoretyczny konstrukt. To najważniejszy rodzaj trafności. Żeby zbadać trafność teoretyczną, zazwyczaj trzeba się odwołać to innych testów mierzących ten sam konstrukt i przeanalizować korelacje (analiza czynnikowa, analiza macierzy korelacji), ale są też inne medoty (analiza struktury wewnętrznej testu, analiza amian nieprzypadkowych wyników testu).

> Przykład Wojteczka: chcemy opracować test do mierzenia empatii. W tym celu konstuujemy kwestionariusz, gdzie każde pytanie ma zdjęcie twarzy a osoba badana ma odpowiedzieć, jaka emocja jest wyrażona na tym zdjęciu.
>
> - Jeśli pytania są otwarte, to diagnosta będzie musiał ocenić na ile poprawna jest odpowiedź. To kwestia interpretacji, zatem test jest nieobiektywny. Żeby był obiektywny, można zrobić a/b/c z kluczem odpowiedzi.
> - Żeby test był ustandaryzowany, trzeba np. Zadbać o to, żeby zdjęcia były zawsze tak samo wyraźne (ten sam format, oświetlenie) itd.
>   \*Może się okazać, że ta sama osoba badana wielokrotnie uzyskuje różne wyniki, np. Bo róznie ocenia zdjęcia w zależności od humoru. Wtedy test jest nierzetelny.
> - Jeśli wśród itemów umieścimy wyłącznie zdjęcia ze smutkiem i złością, to test nie oddaje całej dziedziny: brakuje pytań o np. Radość -> niska trafność treściowa.
> - Jeśli wydaje nam się, że empatia powinna sprzyjać życiu towarzyskiemu, możemy policzyć trafność kryterialną przyjmując za kryterium liczbę spotkań towarzyskich w ostatnim miesiącu. Każda osoba badana oprócz rozwiązywania naszego testu raportuje ile miała spotkań, liczymy korelację, jeśli wyjdzie wysoka, znaczy, że test jest dobry.
> - Jeśli mamy inny, już sprawdzony test na empatię, możemy porównać wyniki tego sprawdzonego testu z naszym nowym. Jeśli się różnią, to znaczy, że nasz test nie mierzy empatii, tylko coś innego -> niska trafność teoretyczna.
> - Jeśli na zdjęciach są wyłącznie azjaci, test nie został dobrze zaadaptowany.
