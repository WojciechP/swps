<!doctype html>
<html >
<head>
    
    <meta name="viewport" content="width=device-width, initial-scale=1.0" />
        <!--[if lt IE 9]>
                <script src="http://css3-mediaqueries-js.googlecode.com/svn/trunk/css3-mediaqueries.js"></script>
        <![endif]-->
    <meta http-equiv="Content-Type" content="text/html; charset=utf-8" />
    <meta http-equiv="Content-Style-Type" content="text/css" />

    <!-- <link rel="stylesheet" type="text/css" href="template.css" /> -->
    <link rel="stylesheet" type="text/css" href="https://cdn.jsdelivr.net/gh/diversen/pandoc-bootstrap-adaptive-template@959c3622/template.css" />

    <link href="https://vjs.zencdn.net/5.4.4/video-js.css" rel="stylesheet" />

    <script src="https://code.jquery.com/jquery-2.2.1.min.js"></script>
    <!-- <script type='text/javascript' src='menu/js/jquery.cookie.js'></script> -->
    <!-- <script type='text/javascript' src='menu/js/jquery.hoverIntent.minified.js'></script> -->
    <!-- <script type='text/javascript' src='menu/js/jquery.dcjqaccordion.2.7.min.js'></script> -->

    <!-- <link href="menu/css/skins/blue.css" rel="stylesheet" type="text/css" /> -->
    <!-- <link href="menu/css/skins/graphite.css" rel="stylesheet" type="text/css" /> -->
    <!-- <link href="menu/css/skins/grey.css" rel="stylesheet" type="text/css" /> -->
  
    <!-- <script src="https://cdn.mathjax.org/mathjax/latest/MathJax.js?config=TeX-AMS-MML_HTMLorMML"></script> -->
        
  
    <!-- <script src="script.js"></script> -->
  
    <!-- <script src="jquery.sticky-kit.js "></script> -->
    <script type='text/javascript' src='https://cdn.jsdelivr.net/gh/diversen/pandoc-bootstrap-adaptive-template@959c3622/menu/js/jquery.cookie.js'></script>
    <script type='text/javascript' src='https://cdn.jsdelivr.net/gh/diversen/pandoc-bootstrap-adaptive-template@959c3622/menu/js/jquery.hoverIntent.minified.js'></script>
    <script type='text/javascript' src='https://cdn.jsdelivr.net/gh/diversen/pandoc-bootstrap-adaptive-template@959c3622/menu/js/jquery.dcjqaccordion.2.7.min.js'></script>

    <link href="https://cdn.jsdelivr.net/gh/diversen/pandoc-bootstrap-adaptive-template@959c3622/menu/css/skins/blue.css" rel="stylesheet" type="text/css" />
    <link href="https://cdn.jsdelivr.net/gh/diversen/pandoc-bootstrap-adaptive-template@959c3622/menu/css/skins/graphite.css" rel="stylesheet" type="text/css" />
    <link href="https://cdn.jsdelivr.net/gh/diversen/pandoc-bootstrap-adaptive-template@959c3622/menu/css/skins/grey.css" rel="stylesheet" type="text/css" />
    <link href="https://cdn.jsdelivr.net/gh/ryangrose/easy-pandoc-templates@948e28e5/css/elegant_bootstrap.css" rel="stylesheet" type="text/css" />
  
    <script src="https://cdnjs.cloudflare.com/ajax/libs/mathjax/2.7.4/MathJax.js?config=TeX-AMS-MML_HTMLorMML"></script>
  
    <script src="https://cdn.jsdelivr.net/gh/diversen/pandoc-bootstrap-adaptive-template@959c3622/script.js"></script>
  
    <script src="https://cdn.jsdelivr.net/gh/diversen/pandoc-bootstrap-adaptive-template@959c3622/jquery.sticky-kit.js"></script>
    <meta name="generator" content="pandoc" />
  <title>egzamin</title>
  <style type="text/css">code{white-space: pre;}</style>
  <script
  src="https://cdn.jsdelivr.net/npm/mathjax@3/es5/tex-chtml-full.js"
  type="text/javascript"></script>
</head>
<body>

    
    <div class="container">
    <div class="row">
            <div class="span12">

      
      <style>
blockquote {
color: green;
font-style: italic;
border: none;
padding: 0;
}
</style>
<h1 id="pytania-teoretyczne">Pytania teoretyczne</h1>
<h2
id="t6.-omów-psychometryczne-i-metodologiczne-wymagania-stawiane-testom-psychologicznym.">T6.
Omów psychometryczne i metodologiczne wymagania stawiane testom
psychologicznym.</h2>
<h3 id="wymagania-metodologiczne">Wymagania metodologiczne</h3>
<blockquote>
<p>Należałoby przeczytać całe Podstawy Psychometrii (9 stron).</p>
</blockquote>
<ul>
<li>Test musi służyć do odpowiedzi na konkretne pytania badawcze</li>
<li>Osoba badana musi uczestniczyć dobrowolnie i świadomie</li>
<li>Test powinien być przeprowadzany w kontrolowanych lub ujednoliconych
warunkach</li>
<li>Badanie testowe to taka sytuacja, w której osoba badana uczestniczy
dobrowolnie, świadoma celu jakim jest jej ocena
<ul>
<li>Jest to sytuacja tworzona specjalnie dla celów diagnostycznych, w
której wywołuje się zachowania typowe pod względem tej charakterystyki
jaka ma być przedmiotem celowej obserwacji</li>
<li>Jest to sytuacja, która od diagnosty nie wymaga osobistego
zaangażowania i w której jasno jest określony zakres i rodzaj
dopuszczalnych zachowań</li>
</ul></li>
<li>Procedury te dostarczają miar wykonania i wymagają wnioskowania na
podstawie próbek zachowań</li>
<li>Podstawowy dokument: Standardy dla testów stosowanych w psychologii
i w pedagogice (APA 2007). Zasadą naczelną tego dokumentu jest
promowanie uzasadnionego i etycznego stosowania testów oraz dostarczanie
podstaw do oceny jakości praktyki badania testami.</li>
</ul>
<h3 id="psychometryczne-kryteria-dobroci-testów">Psychometryczne
kryteria dobroci testów</h3>
<blockquote>
<p>Na podstawie:
hornowska-testy-psychologiczne-teoria-i-praktyka-compress_compress.pdf,
rozdziały 1-3; Najpierw wymieniam kryteria dobroci testów, potem niekóre
wyjaśniam, a na końcu jest przykład.</p>
</blockquote>
<ul>
<li><strong>Obiektywność</strong>, czyli na ile wynik testu jest
niezależny od osoby oceniającej / diagnosty</li>
<li><strong>Standaryzacja</strong>, czyli czy test jest przeprowadzany
zawsze w takich samych warunkach</li>
<li><strong>Rzetelność</strong>, czyli dokładność pomiaru</li>
<li><strong>Trafność</strong>, czyli obszar zastosowania testu</li>
<li><strong>Normalizacja</strong>, czyli nadawanie znaczenia wynikom
testowym. Tutaj zazwyczaj używa się stanów/staninów.</li>
<li><strong>Adaptacja</strong>, czyli dostosowanie testu do polskich
warunków</li>
</ul>
<blockquote>
<p>Mnemotechnika: STRONA - Standaryzacja, Trafność, Rzetelność,
Obiektywność, Normalizacja, Adaptacja</p>
</blockquote>
<p>Test jest <strong>obiektywny</strong>, jeśli wynik testu nie zależy
od osoby przeprowadzającej badanie. Test powinien mieć jasny klucz
odpowiedzi, skalę punktacji itd. Żeby sprawdzić obiektywność, można
wysłać ten sam wypełniony arkusz testowy różnym diagnostom. Jeśli ich
wyniki są takie same, to znaczy, że test jest obiektywny. Jeśli są
różne, to znaczy, że test jest nieobiektywny, czyli otwarty na
interpretacje.</p>
<p><strong>Rzetelność</strong> (Hornowska, str. 45) mówi, czy ta sama
osoba przebadana tym samym testem dwa razy uzyska taki sam wynik.
Podniesienie rzetelności wymaga zmniejszenia <em>błędów
pomiarowych</em>. Generalnie błędy mogą być <em>systematyczne</em>,
czyli powiązane z innymi cechami osób badanych (np. Test jest
skonstruowany tak, że niesprawiedliwie faworyzuje mężczyzn), albo
<em>losowe</em>, czyli niezależne od osoby badanej. Klasyczna teoria
testów zakłada, że wszystkie błędy są losowe, bo na etapie wnioskowania
statystycznego z błędami systematycznymi już nic się nie da zrobić.
Jeśli test zawiera błędy systematyczne, mówimy, że jest stronniczy.
Błędy losowe mogą wynikać z trzech źródeł: konstrukcji testu (np. jakie
są pytania), z sytuacji testowania (np. czy osoba badana jest głodna) i
z oceny wyników (kiedy test wymaga interpretacji przez diagnostę).</p>
<p>Rzetelność ma matematyczną definicję:</p>
<section>
<span class="math display">\[ \rho^2_{XT} =
\frac{\sigma^2_T}{\sigma^2_X} \]</span>
</section>
<ul>
<li>$ \rho^2_{XT} $ to współczynnik rzetelności testu</li>
<li>$ \sigma^2_T $ to wariancja wyników prawdziwych</li>
<li>$ \sigma^2_X $ to wariancja wyników otrzymanych</li>
</ul>
<p>Intuicyjna interpretacja: Jeśli wariancja wyników testowych jest
prawie taka sama jak wariancja wyników prawdziwych (rzetelność bliska
1), to znaczy, że wszystkie różnice w punktach wynikają z różnic w
mierzonych cechach. Jeśli wariancja wyników testowych jest większa
(rzetelność jest mniejsza, np. 0.5), to znaczy, że różnice w punktach
wynikają z czegoś innego. Ta definicja jest do bani, bo wariancji
wyników prawdziwych nie da się zmierzyć w praktyce. Wobec tego używa się
różnych innych metod szacowania rzetelności:</p>
<ul>
<li>Test-retest - tę samą osobę badamy dwa razy i patrzymy, czy wyszło
to samo</li>
<li>Metoda wersji alternatywnych - przygotowujemy dwie alternatywne
wersje testu, porównujemy wyniki</li>
<li>Badanie zgodności wewnętrznej - analiza statystyczna wariancji
poszczególnych pozycji testowych. Wylicza się alfę Cronbacha, która
mówi, jak dobrze pytania pasują do siebie nawzajem.</li>
</ul>
<p><strong>Trafność treściowa</strong> (również: <em>wewnętrzna</em> lub
<em>logiczna</em>) mówi, jak dobrze treść testu reprezentuje całą
dziedzinę, którą chcemy mierzyć. Najlepszą metodą oceny trafności
treściowej jest metoda sędziów-ekspertów: najpierw definiujemy uniwersum
(dziedzinę), a potem pytamy ekspertów, na ile te pytania są
reprezentatywne.</p>
<p><strong>Trafność kryterialna</strong> mówi, na ile wyniki powiązane
są z jakimś jasno zdefiniowanym kryterium. To mierzy się poprzez
obliczenie współczynnika korelacji pomiędzy wynikami testu a wynikami
kryterium. Trafnośc diagnostyczna to rodzaj kryterialnej, gdzie
kryterium dotyczy aktualnej cechy lub aktualnych zachowań. Trafność
prognostyczna to rodzaj kryterialnej, gdzie kryterium dotyczy przyszłej
cechy lub zachowań.</p>
<p><strong>Trafność teoretyczna</strong> mówi, na ile wyniki testu
odzwierciedlają teoretyczny konstrukt. To najważniejszy rodzaj
trafności. Żeby zbadać trafność teoretyczną, zazwyczaj trzeba się
odwołać to innych testów mierzących ten sam konstrukt i przeanalizować
korelacje (analiza czynnikowa, analiza macierzy korelacji), ale są też
inne medoty (analiza struktury wewnętrznej testu, analiza amian
nieprzypadkowych wyników testu).</p>
<blockquote>
<p>Przykład Wojteczka: chcemy opracować test do mierzenia empatii. W tym
celu konstuujemy kwestionariusz, gdzie każde pytanie ma zdjęcie twarzy a
osoba badana ma odpowiedzieć, jaka emocja jest wyrażona na tym
zdjęciu.</p>
<ul>
<li>Jeśli pytania są otwarte, to diagnosta będzie musiał ocenić na ile
poprawna jest odpowiedź. To kwestia interpretacji, zatem test jest
nieobiektywny. Żeby był <strong>obiektywny</strong>, można zrobić a/b/c
z kluczem odpowiedzi.</li>
<li>Żeby test był <strong>ustandaryzowany</strong>, trzeba np. Zadbać o
to, żeby zdjęcia były zawsze tak samo wyraźne (ten sam format,
oświetlenie) itd.</li>
<li>Może się okazać, że ta sama osoba badana wielokrotnie uzyskuje różne
wyniki, np. Bo róznie ocenia zdjęcia w zależności od humoru. Wtedy test
jest <strong>nierzetelny</strong>.</li>
<li>Jeśli wśród itemów umieścimy wyłącznie zdjęcia ze smutkiem i
złością, to test nie oddaje całej dziedziny: brakuje pytań o np. radość
-&gt; niska <strong>trafność treściowa</strong>.</li>
<li>Jeśli wydaje nam się, że empatia powinna sprzyjać życiu
towarzyskiemu, możemy policzyć <strong>trafność kryterialną</strong>
przyjmując za kryterium liczbę spotkań towarzyskich w ostatnim miesiącu.
Każda osoba badana oprócz rozwiązywania naszego testu raportuje ile
miała spotkań, liczymy korelację, jeśli wyjdzie wysoka, znaczy, że test
jest dobry.</li>
<li>Jeśli mamy inny, już sprawdzony test na empatię, możemy porównać
wyniki tego sprawdzonego testu z naszym nowym. Jeśli się różnią, to
znaczy, że nasz test nie mierzy empatii, tylko coś innego -&gt; niska
<strong>trafność teoretyczna</strong>.</li>
<li>Jeśli na zdjęciach są wyłącznie azjaci, test nie został dobrze
<strong>zaadaptowany</strong>.</li>
</ul>
</blockquote>
<h2
id="t16.-czym-się-różni-badanie-korelacyjne-od-badania-eksperymentalnego-omów-różnice-powołując-się-na-przykłady-badań-psychologicznych.">T16.
Czym się różni badanie korelacyjne od badania eksperymentalnego? Omów
różnice powołując się na przykłady badań psychologicznych.</h2>
<blockquote>
<p>Psychologia tom I, str. 335: Podstawowe modele badawcze</p>
</blockquote>
<p>Oba rodzaje badań służą sprawdzeniu zależności pomiędzy dwiema
wybrannymi zmiennymi.</p>
<ul>
<li>W badaniu <em>eksperymentalnym</em> badacz sztucznie manipuluje
zmienną niezależną i rejestruje wpływ na zmienną zależną. W ten sposób
można stwierdzić wpływ przyczynowo-skutkowy. Zazwyczj uczestników dzieli
się na dwie grupy: kontrolną (bez manipulacji) i eksperymentalną (z
manipulacją), a następnie patrzy, czy są istotne różnice w zmiennej
zależnej pomiędzy grupami.</li>
<li>W badaniu <em>korelacyjnym</em> badacz nie wprowadza żadnych
manipulacji, a jedynie mierzy pary wartości obu zmiennych. W ten sposób
można stwierdzić korelację, ale nie przyczynowość. Tutaj nie ma potrzeby
dzielenia uczestników na grupy.</li>
</ul>
<h2
id="t17.-omów-pierwszą-i-drugą-zasadę-randomizacji.-przedyskutuj-kwestie-naruszania-każdej-z-tych-zasad-i-wskaż-konsekwencje-tych-naruszeń.">T17.
Omów pierwszą i drugą zasadę randomizacji. Przedyskutuj kwestie
naruszania każdej z tych zasad i wskaż konsekwencje tych naruszeń.</h2>
<blockquote>
<p>Psychologia tom I, str. 335: Podstawowe modele badawcze, str. 364:
Podstawowe plany eksperymentalne i quasi-eksperymentalne</p>
</blockquote>
<p>R-I: osoby uczestniczące w badaniu powinne być wybrane losowo z
populacji. Jeśli próba nie jest losowa, wyniki będą miały ograniczony
zasięg, a nie będą mówić nic o ogólnej populacji.</p>
<ul>
<li>Przykład: jeśli badani są tylko studenci psychologii, nie można
uogólnić wniosków na całe społeczeństwo.</li>
</ul>
<p>R-II: osoby uczestniczące w badaniu powinne być losowo podzielone na
grupy (kontrolne/eksperymentalne). Jeśli podział na grupy nie jest
losowy, może się okazać, że różnice w wynikach pomiędzy grupami nie są
skutkiem manipujacji zmienną niezależną, ale raczej skutkiem
niewidocznych różnic mięczygrupowych. To obniża trafność badania,
potencjalnie całkiem je unieważniając.</p>
<p>Obie zasady służą minimalizacji <em>czynników zakłócających</em>,
czyli nieprzewidzianych wpływów na wynik badania.</p>
<h1 id="pytania-problemowe">Pytania problemowe</h1>
<h2
id="p5.-pewien-badacz-chce-zbudować-kwestionariusz-do-pomiaru-samooceny-i-chce-wykonać-analizę-jakości-psychometrycznej.-jakie-badania-mógłby-wykonać-i-czego-powinien-się-spodziewać-jeśli-jego-kwestionariusz-jest-rzetelny-zaproponuj-przynajmniej-dwie-metody-badania.">P5.
Pewien badacz chce zbudować kwestionariusz do pomiaru samooceny i chce
wykonać analizę jakości psychometrycznej. Jakie badania mógłby wykonać i
czego powinien się spodziewać, jeśli jego kwestionariusz jest rzetelny?
Zaproponuj przynajmniej dwie metody badania.</h2>
<blockquote>
<p>Na podstawie: Hornowska, r. 2-3</p>
</blockquote>
<p>Dwa podstawowe wskaźniki jakości psychometrycznej każdego testu to
rzetelność i trafność; po definicje zajrzyj do pytania T6. Zaproponujemy
dwa sposoby zbadania rzetelności (Hornowska, r. 2.4) i jeden sposób
zbadania trafności.</p>
<h3 id="badanie-rzetelności-metodą-test-retest">Badanie rzetelności
metodą <strong>test-retest</strong></h3>
<p>Administrujemy test dwa razy tej samej grupie badanych osób z pewnym
odstępem czasowym i patrzymy, czy wyniki się zmieniły (ściśle: liczymy
współczynnik korelacji pomiędzy pierwszym i drugim zestawem wyników).
Jeśli test jest rzetelny, to oczekujemy, że wyniki za pierwszym razem i
za drugim będą takie same (współczynnik korelacji bliski 1). Ten
współczynnik nazywa się <em>współczynnikiem stabilności
bezwzględnej</em>.</p>
<p>Długość przerwy pomiędzy badaniami wynosi zazwyczaj od kilku tygodni
do kilku miesięcy. Za krótka przerwa, a osoby badane będą pamiętać
pytania i odpowiedzą tak samo. Za długa przerwa, a osoby badane przejdą
zmiany w między czasie i wyniki będą się różnić - nie dlatego, że test
jest nierzetelny, tylko dlatego, że badani się zmienili. Im młodsze
osoby badane, tym krótsza powinna być przerwa.</p>
<h3
id="badanie-rzetelności-metodą-wersji-równoległych-alternatywnych">Badanie
rzetelności metodą wersji równoległych (alternatywnych)</h3>
<p>Przygotowujemy dwie <em>równoległe</em> wersje testu. Równoległość ma
precyzyjną statystyczną definicje; obie wersje powinny dawać “takie
same” wyniki, czyli mieć taki sam poziom trudności, mierzyć te same
skale itd. Każdej osobie badanej administrujemy obie wersje testu, jedną
po drugiej. Następnie liczymy współczynnik korelacji pomiędzy wynikami
jednej a drugiej wersji. Jeśli test jest rzetelny, to wyniki obu wersji
testu powinny być podobne, a zatem współczynnik korelacji wyjdzie bliski
1. To się nazywa <em>współczynnik równoważności międzytestowej</em>.</p>
<h3 id="inne-metody-szacowania-rzetelności">Inne metody szacowania
rzetelności</h3>
<p>Dla pełności (w pytaniu proszą tylko o dwie): popularne jest jeszcze
<em>metoda połówkowa</em> i <em>badanie zgodności wewnętrznej</em>. Te
dwie techniki mają taką zaletę, że wymagają tylko jednej wersji testu
administrowanej tylko raz.</p>
<h3 id="szacowanie-trafności">Szacowanie trafności</h3>
<blockquote>
<p>Hornowska, r. 3</p>
</blockquote>
<p>W oddróżnieniu od rzetelności, trafność nie ma ścisłej definicji
statystycznej. Jest wiele sposobów szacowania różnych aspektów
trafności. Jednym ze sposobów szacowania trafności teoretycznej jest
<em>analiza różnic międzygrupowych</em>:</p>
<ol type="1">
<li>Na podstawie teorii danego przedmiotu definiujemy dwie grupy ludzi,
które się różnią. W naszym przypadku możemy zdefiniować grupę ludzi o
wysokiej samoocenie i osoby o niskiej samoocenie.</li>
<li>Dalej na podstawie teorii stawiamy hipotezę, że ludzie w tych dwóch
grupach będą przejawiać inne zachowania. W przypadku kwestionariusza
samooceny możemy np. postawić hipotezę, że osoby o wysokiej samoocenie
częściej pracują na stanowiskach menedżerskich, niż osoby o niskiej
samoocenie.</li>
<li>Administrujemy test grupie osób i dodatkowo badamy zachowanie pod
kątem naszej hipotezy. W tym przypadku: oprócz samego testu pytamy osoby
badane na jakim stanowisku pracują.</li>
<li>Analiza: na podstawie wyników testu przypisujemy osoby badane do
jednej z dwóch grup, a następnie sprawdzamy, czy badani z grupy o
wysokiej ocenie rzeczywiście częściej pracują na stanowiskach
kierowniczych. Jeśli tak, to znaczy, że test jest trafny.</li>
</ol>
<h2
id="p15.-zaproponuj-plan-badania-weryfikującego-zależność-pomiędzy-dwoma-miarami-różnic-indywidualnych.-uzasadnij-wybór-zmiennych-plan-badawczy-oraz-plan-analiz-statystycznych.">P15.
Zaproponuj plan badania weryfikującego zależność pomiędzy dwoma miarami
różnic indywidualnych. Uzasadnij wybór zmiennych, plan badawczy oraz
plan analiz statystycznych.</h2>
<blockquote>
<p>Najpierw: mam trochę kłopot z pojęciem “miara różnic indywidualnych”.
Nie umiem znaleźć tego sformułowania w sieci. Moje
matematyczno-autystyczne podejście rozumie to jako “ocena, jak bardzo
osobnicy różnią się od siebie” - czyli liczba określająca całą
populację, jak wariancja albo odchylenie standardowe. W myśl tego
rozumienia całe pytanie wydaje się albo nie mieć sensu albo być zbyt
trudne. Wobec tego zakładam, że “miara różnic indywidualnych” to dowolny
pomiar, jaki można przyłożyć do człowieka i zobaczyć różne wyniki dla
różnych ludzi.</p>
<p>Plan badania za: Psychologia, tom. I, Strelau, r. 10.2: Model
korelacyjny</p>
<p>Inspiracja do badania inteligencji za: Różnice Indywidualne, Strelau,
część II: Inteligencja</p>
</blockquote>
<p>Będziemy badać zależność pomiędzy czasem reakcji motorycznej,
mierzonej za pomocą <em>Skrzynki Jensena</em>, a inteligencją
abstrakcyjną, mierzoną testem matryc Ravena.</p>
<h3 id="plan-badania">Plan badania</h3>
<p>Przeprowadzimy badanie korelacyjne dwóch zmiennych:</p>
<ol type="1">
<li>Wybieramy próbę, zgodnie z pierwszą zasadą randomizacji</li>
<li>Każda osoba badana przechodzi test na czas reakcji (CR). Wynik tego
testu to typowy czas, jaki ta osoba potrzebuje do naciśnięcia zapalonego
guzika, mierzony w milisekundach.</li>
<li>Każda osoba badana rozwiązuje test matryc Ravena. Wynik testu to
liczba punktów, na skali od 0 do 20.</li>
<li>Określamy, czy zależność jest liniowa czy nieliniowa. Strelau ani
Shaughnessy nie piszą jak to zrobić, ale to wyjdzie samo przy liczeniu
<em>r</em> Pearsona w następnym kroku.</li>
<li>Sprawdzamy korelację pomiędzy czasem reakcji a punktami licząc
współczynnik korelacji <em>r</em> Pearsona.</li>
<li>Sprawdzamy, czy korelacja wyszła istotna statystycznie. Program
liczący <em>r</em> powie nam, jaka jest p-wartość.</li>
<li>Liczymy <em>wielkość efektu</em>, czyli jak bardzo CR jest związane
z punktami.</li>
<li>W zależności od uzyskanych wyników, przyjmujemy lub odrzucamy
hipotezę badawczą.</li>
</ol>
<h3 id="uzasadnienie">Uzasadnienie</h3>
<p><strong>Wybór zmiennych.</strong> Badanie zależności pomiędzy cechami
jest najłatwiejsze dla zmiennych ilościowych lub interwałowych.
Wybraliśmy zatem dwie zmienne ilościowe, dla których znamy wygodne
metody pomiaru. Dodatkowo z teorii przedmiotu mamy potstawy sądzić, że
są powiązane.</p>
<p><strong>Plan badawczy.</strong> To nie jest badanie eksperymentalne.
Miary cech indywidualnych jako takie mówią o dyspozycjach poszczególnych
osób i nie możemy nimi manipulować w sensie eksperymentalnym. Wobec tego
robimy badanie korelacyjne, gdzie możemy sprawdzić związek pomiędzy
dwiema cechami.</p>
<p><strong>Analiza statystyczna: <em>r</em> Pearsona.</strong> Do
sprawdzania korelacji między dwiema zmiennymi ilościowymi służy
<em>r</em> Pearsona, więc tego używamy. To powie nam, czy istnieje
statystycznie istotna korelacja liniowa, i jaki jest jej znak. Tutaj
spodziewamy się korelacji <em>negatywnej</em>: im mniejszy czas reakcji,
tym więcej punktów na matrycach.</p>
<p><strong>Analiza statystyczna: wielkość efektu.</strong> Żeby policzyć
wielkość efektu, wystarczy podnieść współczynnik <em>r</em> do kwadratu
i otrzymamy oszacowanie, jaki jest procent wariancji wyjaśnionej. To
pozwala nam ocenić, czy związek między wybranymi zmiennymi ma znaczenie
w praktyce.</p>
<h2
id="p16.-zaproponuj-plan-prostego-badania-eksperymentalnego-i-na-jego-podstawie-omów-etapy-wnioskowania-statystycznego-w-modelu-testowania-istotności-statystycznej-hipotezy-zerowej.">P16.
Zaproponuj plan prostego badania eksperymentalnego i na jego podstawie
omów etapy wnioskowania statystycznego w modelu testowania istotności
statystycznej hipotezy zerowej.</h2>
<h3 id="ogólny-przebieg-badania">Ogólny przebieg badania</h3>
<blockquote>
<p>Najpierw dla kontekstu cały przebieg procesu badawczego w 8 etapach
za Strelauem (r. 9.3). W tym pytaniu skupiamy się na etapach 6 i 7.</p>
</blockquote>
<ol type="1">
<li><strong>Sformułowanie problemu badawczego</strong>: czy hałas wpływa
na koncentrację? Hipoteza badawcza (to nie jest hipoteza zerowa): hałas
ma negatywny wpływ na koncentrację.</li>
<li><strong>Określenie zmiennych niezależnych</strong>: czy jest hałas
(zmienna zero-jedynkowa) oraz <strong>zależnych</strong>: zdolność do
koncentracji</li>
<li><strong>Operacjonalizacja zmiennych</strong>: hałas będziemy
kontrolować sztucznie, puszczając dźwięki z głośnika, zatem konkretna
zmienna to 0 jak jest cicho i 1 jak głośno. Zdolność do koncentracji
będziemy badać testem na inteligencję opracowanym wcześniej, zatem
zmienna zależna to wynik tego testu w punktach.</li>
<li><strong>Wybór modelu badawczego</strong>: model eksperymentalny,
jedna grupa kontrolna (bez hałasu) i jedna grupa eksperymentalna (z
hałasem)</li>
<li><strong>Dobór próby z populacji</strong>: im bardziej różnorodna,
tym lepiej. Decydujemy się zebrać 40 osób.</li>
<li><strong>Wybór modelu statystycznego</strong>: będziemy sprawdzać,
czy między wynikami dwóch grup jest statystycznie istotna różnica za
pomocą anzlizy wariancji (ANOVA).</li>
<li><strong>Akceptacja lub odrzucenie hipotezy badawczej</strong></li>
<li><strong>Ocena, interpretacja i generalizacja rezultatu
badawczego</strong></li>
</ol>
<h3 id="plan-badania-eksperymentalnego">Plan badania
eksperymentalnego</h3>
<blockquote>
<p>Strelau, r. 10.1.2: Podstawowe plany eksperymentalne i
quasi-eksperymentalne</p>
</blockquote>
<p>Wybieramy plan eksperymentalny, dwugrupowy, z posttestem zmiennej
zależnej w obu grupach:</p>
<ol type="1">
<li>Zapraszamy grupę osób badanych (próba)</li>
<li>Losowo dzielimy osoby badane na grupę kontrolną i eksperymentalną i
kierujemy do dwóch pomieszczeń. Grupa kontrolna jest w cichej sali,
grupa eksperymentalna w głośnej. W ten sposób wprowadziliśmy manipulację
zmienną niezależną.</li>
<li>Wszyscy uczestnicy rozwiązują taki sam test na inteligencję
(posttest).</li>
</ol>
<h3 id="wnioskowanie-statystyczne">Wnioskowanie statystyczne</h3>
<blockquote>
<p>Tutaj trochę kłopot, bo ani Hornowska ani Strelau nie piszą o
testowaniu hipotez zerowych. Podążając za sylabusem ściągnąłem:
Shaughnessy J. J., Zechmeister E. B. - Metody Badawcze W Psychologii <a
href="https://drive.google.com/file/d/1GCQU1EsH5ZOkSf9KSkTZvZ6qFs2cEmU8/view?usp=sharing">(google
drive)</a>, r. III: METODY EKSPERYMENTALNE, str. 251-266</p>
</blockquote>
<ol type="1">
<li>Formułujemy hipotezę zerową. W naszym przypadku brzmi ona: różnice w
wynikach testu pomiędzy grupą pracującą w ciszy a w hałasie są
przypadkowe.</li>
<li>Wybieramy oczekiwany poziom istotności statystycznej. Typowo w
psychologii przyjmuje się 0,05.</li>
<li>Przeprowadzamy <strong>test F</strong>, który sprawdza, jak duża
jest wariancja między grupami w odniesieniu do wariancji
wewnątrzgrupowej. Jest to najpopularniejrze narzędzie z obszaru ANOVA.
Wynik testu F zapisuje się podając dwa <em>stopnie swobody</em>; dla
grup tej samej wielkości stopień swobody to liczba grup minus jeden, a
drugi - liczba osób w jednej grupie minus jeden. Ponieważ mamy dwie
grupy po 20 osób, stopnie swobody to 1 i 19, zatem wynik testu ma postać
<span class="math inline">\(F(1,19) = ???\)</span>.</li>
<li>Przyjmijmy, że wynik testu F wyszedł wysoki, np. <span
class="math inline">\(F(1, 19) = 31,5\)</span>. Nasz program
statystyczny mówi, że prawdopodobieństwo uzyskania tak wysokiego F przez
przypadek jest bardzo małe (mniejsze niż nasz przyjęty próg istotności
0,05). Wobec tego możemy odrzucić hipotezę zerową, a tym samym
przyjmujemy, że istnieje statystycznie istotna różnica między
grupami.</li>
</ol>
<p>Po takej analizie statystycznej, możemy przyjąć hipotezę
badawczą.</p>
<blockquote>
<p>W zależności od sytuacji, można wybrać różne testy statystyczne:</p>
<ul>
<li>Shaughnessy pisze tylko o teście F, dlatego on jest w odpowiedzi.
Test F działa z dowolną ilością grup, o ile zmienna zależna jest
ilościowa.</li>
<li>Test t Studenta służy do porównywania średniej między dokładnie
dwiema grupami. W naszym eksperymencie moglibyśmy go użyć zamiast
F.</li>
<li>Test Chi kwadrat służy do porównań między grupami, jeśli zmienna
zależna ma charakter jakościowy, a nie ilościowy.</li>
</ul>
</blockquote>
<h2
id="p17.-dlaczego-przy-wykonywaniu-testów-statystycznych-ważne-jest-obliczanie-wielkości-siły-efektu-a-nie-ograniczanie-się-wyłącznie-do-określenia-czy-wynik-jest-istotny-bądź-nieistotny">P17.
Dlaczego przy wykonywaniu testów statystycznych ważne jest obliczanie
wielkości (siły) efektu, a nie ograniczanie się wyłącznie do określenia,
czy wynik jest istotny bądź nieistotny?</h2>
<blockquote>
<p>Strelau, r.10.2.2: Siła związku między zmiennymi</p>
<p>Shaughnessy, str. 268-270: Wielkość efektu</p>
</blockquote>
<h3 id="co-to-jest-wielkość-efektu">Co to jest wielkość efektu?</h3>
<p>Zaczynamy w miejscu, gdzie już udało nam się ustalić, że istnieje
statystycznie istotny związek pomiędzy dwiema zmiennymi. Tutaj trzeba
wskazać jeden duży problem z liczeniem <em>istotności
statystycznej.</em> Niezależnie od tego, który dokładnie sposób liczenia
istotności wybierzemy (test F, test t Studenta, …), im większa próba,
tym bardziej statystycznie istotny wynik nam wyjdzie. To jest
konsekwencja mechanizmu matematycznego pod spodem i nie da się z tym nic
zrobić. Wniosek z tego jest taki, że nawet jeśli wyniki wyszły
statystycznie istotne, to jeszcze nie znaczy, że zaobserwowany efekt
zachodzi w praktyce. Żeby to ocenić, potrzebujemy dodatkowego narzędzia,
które będzie niezależne od rozmiaru próby.</p>
<p><em>Wielkość efektu</em> rozwiązuje ten problem; wielkość efektu mówi
<em>jaki procent wariancji całkowitej jest spowodowany związkiem ze
zmienną niezależną</em>. Co więcej, wielkość efektu jest niezależna od
rozmiaru próby.</p>
<p>Inaczej ujmując, wielkość efektu odpowiata na pytanie: czy za
wariancję zmiennej zależnej odpowiada wyłącznie zmienna niezależna, czy
może tylko część wariancji zmiennej zależnej jest wyjaśnione przez
zmienną niezależną, a za pozostałą część odpowiadają inne
(niewyjaśnione) czynniki? Prościej, <em>jak silny jest wpływ</em>?</p>
<p>Dokładnych sposobów liczenia wielkości efektu jest wiele. Wybiera się
zazwyczaj jeden w zależności od badania: liczby grup, rodzaju zmiennych
itd.</p>
<p>Dla dwóch grup, w typowych badaniach eksperymentalnych: wskaźnik
<em>d</em>. Żeby go policzyć, trzeba wziąć różnicę między średnimi dwóch
grup i podzielić przez wskaźnik zmienności wewnątrzgrupowej (odchylenie
standardowe). Jeśli <em>d</em> wychodzi duże (blisko 1), to znaczy, że
różnice między grupami wyniają przede wszystkim z manipulacji zmienną
niezależną. Jeśli <em>d</em> wychodzi małe, to znaczy, że w grze są inne
czynniki.</p>
<p>Dla badań korelacyjnych z dwiema zmiennymi ilościowymi albo
interwałowymi: bierzemy najpierw współczynnik korelacji <em>r</em>
Pearsona i podnosimy do kwadratu. Dostajemy znowu liczbę od zera (brak
efektu) do jeden (silny związek).</p>
<h3 id="dlaczego-warto-liczyć-wielkość-efektu">Dlaczego warto liczyć
wielkość efektu?</h3>
<p>Wielkość efektu daje dodatkowy rodzaj informacji o tym, jak silny
jest dany efekt. Na przykład, jeśli mierzymy związek pomiędzy wzrostem a
inteligencją, może się okazać, że w naszej grupie badanych istnieje
statystycznie istotna korelacja, ale że wielkość efektu wynosi ćwierć
procenta.</p>
<p>Wielkość efektu można porównywać pomiędzy różnymi badaniami. Jeśli
mamy serię różnych badań na temat wpływu różnych czynników na
inteligencję, możemy porównać wielkości efektu żeby dowiedzieć się,
który z tych czynników jest najważniejszy. <em>(Nie można w ten sposób
porównać ani p-wartości, ani wyników porzczególnych testów
statystycznych F/t/Chi/…).</em></p>
            </div>
    </div>
  </div>
  <script src="https://vjs.zencdn.net/5.4.4/video.js"></script>

</body>
</html>
